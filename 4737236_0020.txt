„10-

ln fab. 94. πόματος legitur pro φάρυγος,
„ 122. ἀναιδείης „ „ ἀνίης,
32. κλίνης „ „ κοίτης,
95. σάρκας „ „ ἔγκατα e. c.

Talique modo fabellarum ordo in codice A., qui sequitur seriem
litterarum, non a Babrio ipso profectus esse mihi videtur, sed
a ludi quodam magistro, qui insuper haud raro apologis stultissime
affixit epimythia.

VH.

Iam vero accedamus ad aliam rem. A multis enim philologis
Babrium fuisse hominem Romanum contenditur, quae opinio ex ea
re orta esse mihi videtur, quod in codice A. invenitur:

Βαλεβρίου μυθίαμβοι Αἰσώπειοι κατὰ στοιχεῖον·
στίχοι χωλιαμβικοί.
et in ‚codice Harleiano, qui Babrii fabularum paraphrases, ut ita
dicam, praebet:
Βαβρίου
Βαλερίου χωριαμβικοὶ στίχοι ἐκ τῶν Αἰσώπου μύθων.

Quare multi inducti alias praeterea causas, de quibus postea
disputabimus, quaerebant, unde Babrium fuisse Romanum cognosci
posset.

Ac primum quidem e nomine, quod legitur in codicibus A.
et H„ praesertim cum a Tzetze Babrii vel Babriae nomen tra-
datur, quod propter metrum corrigi non possit, nihil concludi
posse mihi videtur. Quid enim mirum? Facillime enim e
ΒΑΒΡΙΟΥ fieri poterat ΒΑΛΕΡΙΟΥ, quod mendum a manuscripti
correctore, ut erat mos, ita videmus deletum, ut verum nomen
Βαβρίου supra versum scriptum suo loco depelleretur. Quo factum
est, ut postea appellaretur poet-a Valerius Babrius. Quodque ex-
hibet codex Harleianus Βαλερίου, non esse Valerium e codice A.
elucet praebente Βαλεβρίου, quod corruptum esse e Βαλε[ρίου Βα]βρίου
neque Orusius1) neque Rutherfordius mihi persuaserunt. Ita enim
rem cogitandam esse censuisse videntur, ut per syllabarum simili-
tudinem librarius oculis deceptus a -ρίου aberraret ad ·βρίου.

 

¹) Leipz. Studien 1879. p. 192.

