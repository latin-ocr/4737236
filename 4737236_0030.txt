-20-

Qua Hephaestionis perversa opinione factum esse mihi videtur,
ut Meinekius anapaestos ex Hipponactis fragmentis eicere studeret.

Quare Babrium cum omnino non fuisse imitatorem choliambo-
graphorum Romanorum videamus, ex eius arte metrica fuisse
natione Romanum conicere non licet.

Quod denique a Crusio vestigia quaedam e Babrii genere
dicendi conferuntur, unde Babrium fuisse Romanum appareat,
ea profecta esse non ex fabulatore ipso, sed ex usu mitissimo,
quo poeta a magistris et pueris in scholis mediae aetatis pertracta-
batur, veri simillimum est. Liceat autem illa apud Babrium
sermonis Romanorum vestigia a Zachariaeo 1)‚ Crusio, aliis collecta
denuo perlustrare.

Λιβυστῖνοι cf. prooem. 2, 5:

codex A. exhibet λίβυς τινός, emendavit Schneidewinus Λιβυ-
στῖνοις itaque lubrica esse haec Orusii coniectura videtur, cum nulla
alia re nitatur, nisi Schneidewini emendatione. Quamquam Λιβυ-
στῖνοι apud veteres Graecorum scriptores non leguntur —leguntur
Λίβυες et Λιβυκοί - tamen simili ratione sunt Καρῖνοι et Καρικοί.
Primum quidem inveniuntur Libystini apud Catullum2). Macrobius
autem Apollinem Libystinum a Siculis cultum esse auctor est.
Quare veri simillimum est Catullum Alexandrinum quendam poetam,
fortasse Callimachum, secutum hanc formam e Graecis transtulisse
ad Romanos. Accedit, quod teste Stephano Byzantio ³) Λίβυες
idem erant ac Λιβυστῖνοι, ut, ni fallor, metri causa Babrius hac
forma, si vera atque genuina est, usus esse possit videri.

ὗλαι pluralem:

Babrius sexies adhibuit, tamen singulari numero non abstinuit ⁴).
Apud antiquissimos scriptores Graecos pluralem vocis ὕλη frustra
quaesivi, repperi tamen iam apud Aristotelem ⁵), saepissime apud
posteriores, ut apud Dionys. Halic. de Thuc. 6, Plut. Parall. 21,
Dionys. Perierg. 1127, Orph. Arg. 672. et 681, Aelian.

 

 

²) de dictione Babriana, diss. Goett. 1875.

¹) 60, 1: montibus Libystinis.

³) p. 415.

⁴) 12,14. 23, 1. 43, ll. 45, 7. 46, 1. 76, 6. 90, 1. (129, 6).
⁶) Metaph. M. 9, 1085.b.

