..12-

quin poeta, si fuisset Romanus, laudem generis cuiusdam fabula-
rum inventi suo populo haudquaquam erepturus fuerit. Neque
enim Babrius tam inflato uteretur animo, si nulla alia re palmam
petivisset, nisi quod fabulas iam antea expolitas primus composuisset
choliambis. Quae si ita sunt, fieri non potest, ut Crusio fidem
habeamus Babrium fuisse natione Romanum, qui floruisset saeculo
post Chr. n. tertio.

IX.

Iam vero reliquas causas eorum perlustremus, qui Babrium
fuisse Romanum natione ¹) demonstrare conantur. Cui opinioni
stabile fundamentum condi putabant choliamborum legibus, quas
Babrius *Romanorum artem metricam secutus sibi imposuisset.
Quare denuo hae res mihi perquirendae videntur, etiamsi nuperrime
a Maximiliano Fico ²) summa industria, sed non semper sano
iudicio sunt tractatae. Valde autem mirandum est, quod ad
choliamborum Graecorum rationem pernoscendam ab omnibus
tituli sunt neglecti. Itaque meum esse inscriptiones choliambicas
congerere arbitratus hoc loco conscribam, quotcumque multis
libellis dispersas colligere mihi contigit, ut sint quasi additamentum
eius Meinekii libri, qui est de Graecorum poesis choliambicae
reliquiis.

Restant igitur hi tituli choliambici:

l.³) Σωτηρίχαν με τύμβος ἐνθάδε, ξεῖνε,

οὗτος καλύπτει. ὣς γὰρ ἤθελεν δαίμων
τρὶς δέκα παρασχὼν ’ἐτεά μοι μόνον ζῆσαι.

254) ‘O κλεινὸς ἶνις βασιλέων Ἀμάζασπος

ὃ Μιθριδάτου βασιλέως κασίγνητος·

 

¹) Frequentissime Romanos quoque fabellas adhibuisse constat
cf. Eun. apud Gell. n. Att. 2, 29. Lucil. fr. 778. Horat. sat. 2, 6, 77.
epist. I, l, 73. 3, 19. 7, 29. 10, 34. 17, 50. art. poet. 139. Ovid. fast.
4, 700. Plaut. Rud. V, 2, 39. Liv. 2, 32. Juven. I, 2, 63. e. c.

²) apud Rossbachium et Westphalium, Metrik d. Gr. 3, 2. p. 820.
e. s.; eiusdem dissertationem, quam se confecturum de Babrii aetate
promisit, frustra desideravi.

³) cf. Kaibel. epigr. e. l. coll. nro. 276.

⁴) cf. Kaibel. nro. 549. Meineke, Gr. poes. chol. rel. p. 173.

