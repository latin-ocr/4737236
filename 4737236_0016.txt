-6-

V.

Quoniam ex utroque fabularum prooemio Babrium semper
usum esse choliambis pernoscitur, haud dubium mihi videtur. quin
ea apologorum fragmenta, quae restant iambis, hexametris, elegis
conscripta, Babriana esse negandum sit ¹). Primum enim fabu-
larum Babrii iambicarum‚ non claudarum fragmentum ab omnibus
fere editoribus affertur illud Suidae:

νῦν δὲ σωθείην, ἵνα
ᾖ μοι δίδαγμα τοῦτο τοῦ λοιποῦ χρόνου.
Gaisfordius, ut ex iis iambis fiant choliambi, verba ita disponere
non dubitavit:
νῦν δὲ σωθείην,
δίδαγμ’ ἵν’ ’ᾗ μοι τοῦτο τοῦ χρόνου λοιποῦ.

Sed accuratius nunc videamus, qui factum sit, ut talia tribue-
rentur Babrio. Suidas autem haec dicit: παρὰ τὸν μῦθον εἴρηται
τοῦτο τῆς μανθανούσης χελώνης ἵπτασθαι παρὰ τοῖ’) ἀετοῦ καὶ πεσούσης.
Babrii igitur nomen hoc loco sumptum esse coniectura quadam
liquet, cum Suidas nihil dicat de eius apologi auctore. Rectius
tamen Suidas illud fragmentum hausisse putandus est ex fabula-
tore quodam, qui Babrium imitatus apologos conscripserat iambis.
Talique ratione iudicandum est de fabularum hexametris composi-
tarum reliquiis a Knochio‚ Eberhardio, aliis Babrio vindicatis,
quas meo quidem iudicio protulit Suidas ex corpore quodam fabu-
larum, quod inscriptum est Μυθικοί. Neque enim Lachmanni
coniectura probanda videtur, qui eas apologorum reliquias, quae
apud Suidam leguntur hexametris iambisque scripta, superesse
putet ex illis fabulis obscura oratione compositis, quarum auctores
a Babrio vituperentur his verbis:

ὑπ’ ἐμοῦ δὲ πρώτου τῆς θύρης ἀνοιχθείσης
εἰσῆλθον ἄλλοι καὶ σοφωτέρης μούσης
γρίφοις ὁμοίας ἐκφέρουσι ποιήσεις

μαθόντες οὐδὲν πλεῖον ἢ γεγωνίσκειν.

 

²) Nuperrime fragmentum haud dubie ex fabella, quae erat de
ranis regem petentibus, decerptum in lucem prodiit, quod Babrii esse
conicit Weilius. cf. revue des etudes grecques, 1890. p. 309. Sed
quia perierunt versuum exitus, de fragmenti auctore nihil potest
diiudicari.

 

 

