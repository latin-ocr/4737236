-17-

quamquam duo extant exempla huius legis laesae, tamen mihi
quidem haud corrigenda videntur, quia ea epimythia sine dubio
non a Babrio profecta sunt, sed ab epitomatore‚ qui tantam me-
trorum subtilitatem leviter curabat. ·

Hipponax circiter quinquagies hanc regulam neglexit; tamen
premendum est, quod in amplioribus eius fragmentis 1) haec lex
servata videtur. Ananius autem quater (1024), Aeschrio ter (12: 3),
Phoenix quinquies decies (35:15), scriptores epigrammatum undecies
(47 : 11), Callimachus quinquies decies (22 ι 15) eam laeserunt. Vi-
demus igitur iterum Babrium non novam excogitasse normam, sed iam
antea haud ignotam maxima cum severitate observasse. Nec mira
videtur haec regula, sed hausta e choliamborum natura, quod
consulto et violenter ultimo versuum pede ponitur pro iambo
trochaeus spondeusve‚ quo fit, ut accentus quoque in paenultima
syllaba quasi sua sponte considat. Tamen id quidem concedendum
est Babrium tanta fuisse metrorum elegantia, ut quam saepissime
pedum ictum faceret concinentem cum verborum accentu; compares
velim iam primos Babrii versus:

Γενεὴ δικαίων ἧν τὸ πρῶτον ἀνθρώπων,
ὦ Βράγχε τέκνον, ἢν καλοῦσι χρυσείην.

Sed eam concordiam haud raro inesse iam antiquissimis et
Graecorum et Romanorum iambis Oorssenius ²) comprobavit, ut
apud Aristoph. av. 1.:

ὀρθὴν κελεύεις, ᾗ τὸ δένδρον φαίνεται.
ran. 2. et. 3.:
ἐφ’ οἷς ἀεὶ γελῶσιν οἱ θεώμενοι,
οὐκ οἷδ’. ὁ δ’ ὦμος οὑτοσὶ πιέζεται.
et apud Plaut. Amph. prol. 50.:

nunc quam rem ornatam huc veni, primum proloquar,
post argumentum huius eloquar tragoediae.
Quid contraxistis f1·ontem⁶.> quia tragoediam e. c.
et Catull. c. 4.:
Phaselus ille, quem videtis, hospites,
ait fuisse navium celerrimus etc.

 

¹) cf. nr. 343 57; 26; 6.

²) Aussprache und Vocalismus der lat. Sprache p. 306. etc.

