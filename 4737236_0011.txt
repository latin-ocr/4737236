Quaestiones Babrianae.

Constat Graecorum apologos antiqm'ssimis temporibus non pecu-
liaria fuisse carmina, sed partes tantum carminum, ut adversarii per-
stringerentur‚ a poetis lyricis adhibitas. Itaque haud mirandum est.
quod post illud tempus non solum comoediarum sed etiam tragoe-
diarum poetae multi erant in apologis fingendis. Fabellae antem
quoniam perpetuo in hominum ore erant et aptissimae ad animos
audientium delectandos ac captandos, factum est, ut placato homines
carpendi studio, quod primo semper inerat in vetustis fabellis,
frequentissime arriperentur ab oratoribus et sophistis ad homines
admonendos et edocendos. Quare dum magis magisque et numerus
et vires poetarum lyricorum deficiunt, paulatim apologorum usus
ab oratoribus ita est auctus, ut iam Aristoteles de fabulis non in
libris de arte poetica, sed de rhetorica ¹) conscriptis dissereret.
Tunc autem αἶνος est narratio rei, quae evenisse aliquando fingitur
ea mente, ut aut ad virtutem aut ad prudentiam fiat exhortatio,
quod fabellarum genus utebatur sermone soluto praestantissime ab
Aesopo, qui dicitur, excultum. Quod postea nonnullos Aesopi
apologos a Socrate, cum esset in vinculis publicis, versibus inclusos
esse ferunt2), iniudicatum relinquo. Demetrium Phalereum, qui a
Quintiliano ultimus ex Atticis orator vocatur, praeclarissimam in
Aesopi histor-iolis colligendis operam navasse testis est Laertius
Diogenes ³). Ita factum est, ut Graecorum fabellae ad Alexandrinos
translatae commiscerentur cum apologis Aegyptiorum et J udaeorum.

 

1

Ως ἒξ, &hig-n. Phaed. p. 61. b. Plutarch. de aud. poet. p. 16 c.
Avian. praef. Suid. s. v. Σωκράτης.

³) V, 80. 81. l

